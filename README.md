# Machine-Learning-Tutorial
Günümüzde birçok farklı alanda kullanılan makine öğrenmesi, yapay zekânın alt çalışma alanlarından biri kabul ediliyor. Bir bilim dalı olarak addedilen bu geniş çalışma sahası üretim, sağlık, perakende, medya, eğlence ve finansal hizmetler gibi alanlarda yaygın bir şekilde kullanılıyor. Makine öğrenimi ile bilgisayarlara karmaşık olay ve nesneleri algılama ve veriye dayalı olarak akılcı kararlar verebilme becerisi kazandırılması hedeflenmektedir.Makine öğrenmesi (machine learning), bilgisayar sistemlerinin çıkarıma bağlı olarak görevlerini gerçekleştirmeleri için kullanacağı algoritmaların ve istatistiksel modellerin geliştirilmesi olarak tanımlanabilir. Makine öğrenmesi, işletmelerin büyümelerini desteklediği gibi yeni gelir akışlarını açığa çıkarmaya ve zorlu sorunları çözmeye yardımcı olma amacını da taşıyor. Makine öğrenimi ile işletmeler yüksek hacimli verileri hızlı analiz eden yazılımlarla analiz ederek daha etkili ve faydalı sonuçlar elde edebiliyor.
Günlük hayatta kullanılan her uygulamanın temelinde yer alan makine öğrenmesi, kullandığı algoritmalarla verimli, sorunsuz ve güvenli bir deneyim elde etmeyi sağlıyor. Temeli algoritmalara dayanan makine öğrenmesinin denetimli makine öğrenmesi, denetimsiz makine öğrenmesi, pekiştirmeli makine öğrenmesi gibi farklı çeşitleri bulunuyor. Farklı çeşitlerinin olmasının nedeni farklı yapıdaki algoritmaların kullanılmasından kaynaklanıyor.
# Makine Öğrenmesi Nasıl Çalışır?
Makine öğrenmesi algoritmaları, makinelerin öğrenmesine izin vererek onları daha akıllı hale getiren beyinler olarak tanımlanabilir. Bu algoritmaların düzenli olarak yeni verilere ve deneyimlere maruz bırakılması; sınıflandırma, tahmine dayalı modelleme ve verilerin analiziyle ilgili çeşitli görevler konusunda büyük işler başarılmasına olanak tanır.

Öğrenme süreci, verilerdeki kalıpları aramak için örnekler, doğrudan deneyim, talimatlar, gözlemler gibi eğitim verilerinin seçilen algoritmaya girilmesiyle başlar. Bu algoritmanın doğru çalışıp çalışmadığını test etmek için, yeni girdi verileri makine öğrenimi algoritmasına eklenir. Tahmin ve sonuçlar daha sonra kontrol edilir.

Makinenin daha fazla veriyle beslenmesi, “öğrenmesine” neden olan algoritmaların etkinleştirilmesi ve elde edilen sonuçların iyileştirilmesi demektir.
Tahmin beklendiği gibi değilse, algoritma, istenen çıktı bulunana kadar birçok kez yeniden eğitilir. Bu, makine öğrenimi algoritmasının sürekli olarak kendi başına öğrenmesini ve zaman içinde doğruluğu kademeli olarak artacak en uygun cevabı üretmesini sağlar.
Algoritma öğrenme aşamasını geçtikten sonra, edindiği bilgileri farklı veri kümelerine dayalı benzer problemleri çözmek için kullanabilir.
# Yukarıda Yer alan kodlar Makine öğrenmesi algoritmalarının uygulanmasını içerir.Detaylı bir şekilde ele almaya çalıştığım süreç Datapreprocessing,encoding,missing value,prediction içeriklerinin koda dökülmesini içerir. 
